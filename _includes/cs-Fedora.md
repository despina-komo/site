Μετά την κυκλοφορία του Red Hat 9, της προηγούμενης διανομής Linux της εταιρίας Red Hat, ανακοινώθηκε ένα σχέδιο κατά το οποίο θα υπάρχουν δύο διανομές, η μία για εμπορική χρήση, με ιδιωτικό κώδικα που συμπληρώνει μια συλλογή εφαρμογών ελεύθερου λογισμικού. Η εμπορική διανομή βγήκε με το όνομα Red Hat Enterprise Linux. Η συλλογή ελεύθερου λογισμικού αποτελεί τη δεύτερη διανομή, που ονομάστηκε Fedora Core. Αυτό το όνομα προέκυψε από την σκέψη του να δημιουργηθεί ένας ξεχωριστός ιστότοπος για εφαρμογές που δεν θεωρούνται θεμελιώδεις. Σε εκείνες τις εφαρμογές ο καθένας από το ευρύτερο κοινό Θα μπορεί να συνεισφέρει, σε αντιδιαστολή με το βασικό λογισμικό. Αυτός ο ιστότοπος λεγόταν Fedora Extras, και διατηρήθηκε μέχρι την κυκλοφορία του Fedora 7, οπότε και καταργήθηκε. Το κοινό συνεχίζει να συμμετέχει στην ανάπτυξη και διατήρηση εκείνων των εφαρμογών καθώς και του βασικού λογισμικού που προηγουμένως ήταν υπό τον αποκλειστικό έλεγχο των υπαλλήλων της Red Hat. Όλο το λογισμικό, θεμελιώδες και μη, συμπεριλαμβάνεται πια στον ιστότοπο του Fedora. Κώδικας μη ελεύθερης χρήσης (π.χ. ιδιωτικό λογισμικό για κάρτες γραφικών) βρίσκεται στην αρχειοθήκη RPM Fusion.

