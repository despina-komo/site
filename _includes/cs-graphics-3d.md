Τα τρισδιάστατα γραφικά έχουν μεγάλη απήχηση  όπου απαιτείται κάποια μορφή οπτικοποίησης από επιστημονικούς μέχρι καλλιτεχνικούς τομείς. Η τρισδιάστατη μοντελοποίηση επιτρέπει την απεικόνιση οποιουδήποτε αντικειμένου φανταστικού ή πραγματικού ακόμα και αυτών που δεν μπορούν να καταγραφούν όπως τα κύτταρα του αίματος. Η μεγάλη δημοφιλία τους οφείλεται στην οπτική μας αντίληψη, και τα μοτίβα που διακρίνουμε για να ερμηνεύσουμε το περιβάλλον γύρω μας.

Το θεωρητικό πλαίσιο που έθεσε τις βάσεις για την 3Δ μοντελοποίηση προυπήρχε των υπολογιστών είδη από την εποχή του Ευκλείδη,ενώ οι πρώτες απεικονίσεις τριών διαστάσεων έγινα από τον Λεονάρντο Ντα Βίντσι. Για την εφαρμογή αυτών των αρχών στο πεδίο των υπολογιστών έπρεπε να επαναπροσδιοριστεί ο τρόπος αλληλεπίδρασης μαζί τους.  Η επανάσταση έγινε όταν Ivan Southerland  λάνσαρε το Scetchpad [^1] το 1963. Η πρωτότυπη διεπαφή του ,που έμελε να γίνει πρόγονος των γραφικών διεπαφών χρήστη, χρησιμοποιούσε την ζωγραφική ως μέσο επικοινωνίας ανθρώπου υπολογιστή. Το νέο αυτό σύστημα απέδειξε πως οι υπολογιστές μπορούν να χρησιμοποιηθούν όχι μόνο από μηχανικούς αλλά από σχεδιαστές ή ακόμα και καλλιτέχνες. Το Scetchpad επηρέασε το σύστημα  DAC-1για το σχεδιασμό αυτοκινήτων της IBM σε συνεργασία με την General Motors και μαζί έγινα τα πρώτα συστήματα που έθεσαν τις βάσεις για την τρισδιάστατη σχεδίαση.

{% include figure image_path="/images/sketchpad-interaction.png" caption="Figure 1:Το σύστημα Sketchpad θεωρείται το πρώτο σημαντικό σύστημα αλληλεπίδρασης ανθρώπου και υπολογιστή με χρήση γραφικών. Οι κεντρικοί υπολογιστές εκείνής της εποχής συνήθως βασίζονταν σε διάτρητες κάρτες ή σε τερματικά γραμμής. Με αυτόν τον τρόπο, το Sketchpad έδειξε ότι είναι εφικτό να έχουμε έναν υπολογιστή, ο οποίος να μην αλληλεπιδρά με τον χρήστη με τον τρόπο που βολεύει μόνον τον υπολογιστή." id="fig:sketchpad-interaction" %}

Με την επιτυχημένη ίδρυση της πρώτης εταιρίας γραφικών από τους Ivan Southerland  και David Evans άλλες έκαναν την εμφάνισή τους. Επιπλέον πανεπιστήμια ξεκίνησαν την έρευνα για αναβάθμιση των τεχνικών σχεδίασης τρισδιάστατων γραφικών σημειώνοντας άλματα σε τομείς όπως ο φωτισμός και η σκίαση. Το σύστημα ADAM συνέβαλλε σημαντικά στην εξάπλωση παρόμοιων λογισμικών καθώς κυκλοφόρησε σε διάφορα συστήματα. Το 1972 δημιουργήθηκε και η πρώτη 3D animated ταινία [^2] μικρού μήκους.

{% include figure image_path="/images/animated-hand.png" caption="Figure 2:Η μοντελοποίηση αντικειμένων από τον πραγματικό κόσμο στον υπολογιστή αρχικά γινόταν σε συνδυασμό με αναλογικά μέσα, όπως το φιλμ για την καταγραφή των διαδοχικών εικόνων, αλλά σταδιακά μεταφέρθηκε στον υπολογιστή. Η μοντελοποίηση με κινούμενα γραφικά για το ανθρώπινο χέρι από τον μαθητή του Ivan Sutherland Edwin Catmull θεωρείται η αφετηρία που τελικά οδήγησε στις ψηφιακές ταινίες." id="fig:animated-hand" %}

Την δεκαετία του ‘80 λογισμικά 3D μοντελοποίησης χρησιμοποιήθηκαν ευρέως στην βιομηχανία. Οι νέες συσκευές για την φιλοξενία αυτών των προγραμμάτων ήταν μικρότερες και πιο πρακτικές ,επιπλέον συστήματα σαν τα διάφορα UNIX workstation προσέφεραν υψηλής ποιότητας επιδόσεις στους επαγγελματίες . Τα συστήματα amiga έπαιξαν καθοριστικό ρόλο στην μεταφορά των λειτουργιών συστημάτων σχεδιασμού σε ατομικό περιβάλλον εργασίας για προσωπική χρήση χάρις στις εξελιγμένες δυνατότητες που είχε η επιφάνεια εργασίας τους. Ακόμα τα συστήματα αυτά αποτέλεσαν την πλατφόρμα έναρξης για πολλά από τα λογισμικά που χρησιμοποιούνται και σήμερα όπως το CINEMA4D. H ανάγκη της βιομηχανίας διασκέδασης για ψηφιακά εφέ στον κινηματογράφο καθώς και τα βιντεοπαιχνίδια οδήγησε σε νέους τρόπους σχεδιασμού γραφικών και  έστησε νέες τεχνολογίες όπως η καταγραφή κίνησης. Από το 1990 [^3] και μετά τα λογισμικά επεξεργασίας 3D γραφικών καλύπτουν μεγάλο φάσμα εφαρμογών και διαθέτουν ποικίλους τρόπους  για για την υλοποίηση τους. Εκτεταμένα γραφικά μενού ,υποστήριξη εντολών από το πληκτρολόγιο και το ποντίκι γραμμή εντολών σε κάποια γλώσσα προγραμματισμού είναι κάποια από τα πολλά εργαλεία που έχει διαθέσιμα ο χρήστης . Με την εμφάνιση των προσωπικών υπολογιστών και των πρώτων ελεύθερων λογισμικών τέτοιου σκοπού η πρόσβαση σε νέους χρήστες επαγγελματίες και χομπίστες είναι ευκολότερη από ποτέ.

{% include figure image_path="/images/blender-version-2.57.png" caption="Figure 3:	Στο Blender οι περισσότερες από τις εντολές είναι προσβάσιμες μέσω πλήκτρων πρόσβασης. Υπάρχουν επίσης ολοκληρωμένα γραφικά μενού. Τα αριθμητικά κουμπιά μπορούν να «σύρονται» για να αλλάξουν την τιμή τους απευθείας χωρίς να χρειάζεται να στοχεύσετε ένα συγκεκριμένο widget, καθώς και να ρυθμιστούν χρησιμοποιώντας το πληκτρολόγιο. Τόσο τα ρυθμιστικά όσο και τα αριθμητικά κουμπιά μπορούν να περιοριστούν σε διάφορα μεγέθη βημάτων με τροποποιητές όπως τα πλήκτρα Ctrl και Shift. Οι εκφράσεις Python μπορούν επίσης να πληκτρολογηθούν απευθείας σε πεδία εισαγωγής αριθμών, επιτρέποντας στις μαθηματικές εκφράσεις να καθορίσουν τιμές. Η 2.5 είναι η πρώτη επίσημη σταθερή έκδοση του κλάδου με νέα διεπαφή, νέος διαχειριστής παραθύρων και σύστημα επεξεργασίας αρχείων που έχουν ξαναγραφεί συμβάντα — και εργαλείο —, νέο σύστημα animation (κάθε ρύθμιση μπορεί να κινηθεί τώρα) και νέο Python API." id="fig:blender-version-2.57" %}

Στις μέρες μας η τεχνολογία τρισδιάστατων γραφικών εξελίσσεται ραγδαία . Νέες ανάγκες σαν την τρισδιάστατη σχεδίαση εμφανίζονται διαρκώς και νέες πατέντες δοκιμάζονται. Αν και η προβολή έχει σημειώσει τρομερή πρόοδο όπως ολογραφική τεχνολογία και κράνος VR η κατασκευή γραφικών τριών διαστάσεων εξακολουθεί να παραμένει στάσιμη με εργαλεία  που βασίζονται στην οθόνη των δύο διαστάσεων. Ίσως η εξέλιξη των της εικονικής [^4] και επαυξημένης πραγματικότητας οδηγήσουν κάποια στιγμή σε μία νέα επανάσταση που θα επαναπροσδιορίσει τον τρόπο που διεξάγεται ο τρισδιάστατος σχεδιασμός.

{% include figure image_path="/images/vpl-data-glove.png" caption="Figure 4:Το γάντι δεδομένων περιέχει αισθητήρες που καταγράφουν την θέση του χεριού και τις κινήσεις των δακτύλων, έτσι ώστε να υπάρχει λεπτομερής χειρισμός σε περιβάλλον εικονικής πραγματικότητας ή σε άλλες εφαρμογές, όπως ρομποτική." id="fig:vpl-data-glove" %}

[^1]: fig:sketchpad-interaction

[^2]: fig:animated-hand

[^3]: fig:blender-version-2.57

[^4]: fig:vpl-data-glove
